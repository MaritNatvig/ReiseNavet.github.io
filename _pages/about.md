---
permalink: /about/
title: "About ReiseNavet"
---

ReiseNavet er et innovasjonsprosjekt i offentlig sektor under [Forskningsrådets](https://www.forskningsradet.no/) program [Transport 2025](https://www.forskningsradet.no/om-forskningsradet/programmer/transport/). Prosjektperioden er 01.06.2019 - 31.05.2022.

Tema for prosjektet er Mobility as a Service (Maas). Deltakere i prosjektet er Entur, SINTEF, Ruter, Kolombus, Hertz, Hyre og Urban Sharing.

## Mål

Prosjektets mål er å gi kunnskap om hvordan en nasjonal, digital plattform for MaaS, kalt ReiseNavet, effektivt og fleksibelt kan støtte og senke terskelen for realisering av MaaS. Intensjonen er at MaaS-operatører (både kollektivselskaper og private aktører) ved å bruke ReiseNavet kan slippe å bruke mye ressurser på digital integrasjon mot ulike transporttilbydere og heller fokusere på den delen av MaaS-tjenesten som går mot sluttbrukerne (Apper, brukerstøtte, etc.). ReiseNavet skal tilby digitale tjenester for den interaksjonen mot transporttilbyderne som MaaS-løsninger trenger for bl.a. avtaleinngåelse, definisjon av mobilitetspakker, bestilling, billettering, betaling og avregning.  

For å nå målet skal prosjektet innhente behov og innspill fra aktørene i MaaS-kjeden, dvs ulike transporttilbydere, operatøren av den nasjonale plattformen (Entur) og potensielle MaaS-tilbydere (bl.a. Ruter og Kolumbus). Prosjektet skal teste ut og evaluere hvordan bruk av semantiske teknologier kan effektivisere dataintegrasjon mellom plattformen (ReiseNavet) og transporttilbydere, og utforske etablering av MaaS-tjenester ved hjelp av de tjenestene som ReiseNavet tilbyr.  Det skal også arbeides med omforente forretnings- og forvaltningsmodeller.


